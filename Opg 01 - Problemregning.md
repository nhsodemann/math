#Opgavesæt 1 - Problemregning svarende til FSA for 9. klasse


##1. Opgave 1 - Peters job som avisbud
Peter havde et fritidsjob som avisbud i 2011 og har aftalt at han får en timeløn på 55,32 kr. / time. Peter var 16 år i 2011.

1.1: Peter arbejdede i alt 27 timer i februar måned. Hvad er hans løn i februar?

1.2: Peter ønsker sig en ny computer som han vi sparer op til. Den koster 12.000 kr. Hvor mange timer skal arbejde for for at kunne købe den computer han ønsker sig?

1.3: Peter har fået sin første løn for januar og her kan han se at der er trukket 8% i arbejdsmarkedsbidrag som også kaldes bruttoskat. Peters løn i januar var 1.000 kr., og der er så trukket Arbejdsmarkedsbidrag på 8% eller 80 kr. Peter har fået af vide at alle skal betale Abrejdsmarkedsbidrag selvom man har fået et frikort. Hvor mange timer skal Peter arbejde for at få råd til den computer han ønsker sig?

1.4: Peter har lært, at et frikort er et skattekort til dem, der ikke tjener så meget. Alle kan nemlig tjene et bestemt beløb, uden at skulle betale skat. Dette beløb kaldes personfradraget. Af frikortet fremgår hvor meget man må tjene i løbet af året, før man skal betale skat. Hvis man kommer til at tjene mere, skal man have et rigtigt skattekort. I 2011 må man tjene 32.200 kroner, hvis man er under 18 år, og 42.900 kroner, hvis man er over 18 år, før man skal betale skat. Bundskat, der er på 3,67% af al indkomst over personfradraget, fraregnet det beløb der allerede er betalt i bruttoskat. Hvor meget vil Peter få udbetalt hvis han arbejder 650 timer i 2011?

