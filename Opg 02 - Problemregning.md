#Opgavesæt 2 - Problemregning svarende til FSA for 9. klasse
##1. Opgave 1 – Klubben KDY (Kongelig Dansk Yachtklub)
Den landsdækkende sejlklub KDY (Kongelig Dansk Yachtklub) blev stiftet den 3. juli 1866 efter en kapsejlads i Nyborg og førte oprindelig navnet Dansk Forening for Lystsejlads. Klubben har lige siden virket for at fremme sejlsporten i Danmark og yde medlemmerne hjælp ved udøvelsen af deres idræt. 
Klubben voksede hurtigt. Ved 25-års jubilæet i 1891 var der ca. 900 medlemmer, omkring 1920 ca. 1700, hvorefter tallet dalede i efterkrigsårene. I perioden 1930-1958 var tallet stabilt omkring ca. 1000; derefter voksede det igen og toppede i 1983 med ca. 2700 medlemmer. I april 2013 har KDY ca. 2550 medlemmer, heraf mange i provinsen og i udlandet.

1.1: Hvor mange år har klubben eksisteret i april 2013?

1.2: KDY har snart 150 års jubilæum. Hvilken dato falder jubilæet på?

1.3: Hvor stor var stigningen i antallet af medlemmer fra 1930 til 1983?

1.4: Hvor stor var stigningen i procent?

1.5: Hvor stor var faldet i antallet af medlemmer fra 1983 til april 2013?

1.6: Hvor stor var faldet i procent?

##2. Opgave 2 – Indtægter og udgifter i KDY
Klubbens primære indtægt er kontingenter fra medlemmerne som er fastlagt som følger:
- Årskontingent/senior (fra 1.10.12): 1.665 kr.
- Ægtefælle: 555 kr.  
- Ungdom: 1.110 kr.
- Ungdom Uddannelsesbeløb: 555 kr.
- Danmark uden for Sjælland: 1.110 kr.
- Pensionist over 60 år og 25 års medlemskab: 1.110 kr.

2.1: Ungdomsmedlemmer som også benytter klubbens uddannelsesforløb skal betale ungdom + ungdom uddannelsesbeløb. Hvad er det samlede årlige kontingent for en senior samt et ungdomsmedlem der også benytter uddannelsesforløbet?

2.2: I regnskabsperioden 2011/12 var det samlede kontingent i klubben 2.846.405 og fordelt som følger:
- Ordinære kontingenter: 2.337.375 kr.
- Ungdomskontingenter: 192.838 kr.
- Firmakontingenter: 278.910 kr.
- Indtrædelsesgebyrer: 37.283 kr.

Hvor mange seniormedlemmer, henholdsvis ungdomsmedlemmer skal der være i klubben i 2012/13 for at have minimum samme kontingent som i 2011/12

2.3: KDYshoppen.dk sælger forskellige klubeffekter, f.eks. flag, standere og tøj. KDY havde i 2011/12 en samlet omsætning på 253.764 og et vareforbrug på 214.101. Hvor stort var nettoresultatet i KDYshoppen.dk?

2.4: Hvor stort var nettoresultatet i procent af omsætningen?

##3. Opgave 3 – Klubbens både
KDY ejer en række forskellige bådtyper. En af dem er Ynglingen som er en tre personers kølbåd som bla. har været brugt som kølbåd for kvinder ved de Olympiske lege i 2004 og 2008. Ynglingen er 6,35 m lang og vejer 645 kg.
![Yngling](http://yachtpals.com/files/news/yngling.png "Yngling")

3.1: Ynglingen har en køl med er kerne der er lavet af jern og som vejer 315 kg. Jerns massefylde er 7,86 g/cm3. Hvad er rumfanget af Ynglingens jernkerne?

3.2: Ynglingen har to primære sejl et storsejl og en fok. Begge sejl kan i deres plan ses som retvinklede trekanter. Storsejlet må maksimalt være 6800 mm høj og 2600 mm bred. Fokken må maksimalt være 5300 mm høj og 1950 mm bred. Hvad er det maksimale sejlareal på ynglingen?

3.3: Storsejlets agterlig er den bagerste del af sejlet og den længste side i den retvinklede trekant. Hvor langt er agterliget på Ynglingens storsejl?

3.4: Masten på en Yngling er lavet af aluminium og kan beskrives som et cylinderformet rør med en højde på 8300 mm og med en ydre diameter på 88 mm. Hvor start er den samlede overflade af masten?

3.5: Aluminiums massefylde er 2,70 g/cm3. Tykkelsen af materialet i masten er 6 mm. Hvor meget vejer Ynglingens mast?


##4. Opgave 4 – Kapsejladsbanen
På vandet har man siden gammel tid benyttet et længdemål som kaldes sømil. En sømil er 1852,00 meter og har enheden Nm (fra det engelske Nautical mile).

4.1: Jorder er opdelt i 2 x 180 længdegrader og 2 x 90 breddegrader. Længdegraderne start ved 0 grader ved Greenwich i London og går 180 grader mod vest samt 180 grader mod øst. Breddegraderne starter med 0 grader ved ækvator og går til 90 grader, henholdsvis nordlig og sydlig bredde. Breddegrader er opdelt i 60 bueminutter og et bueminut er identisk med en sømil / Nm. Hvor langs er der fra ækvator til nordpolen?

4.2: Klubbens både benyttes til mange formål, herunder at sejle kapsejlads. 
Kapsejladser sejles ofte på enten op/ned eller trekantsbaner som de fremgår herunder og som sejles med en antal runder som angivet.
![Kapsejladsbaner](http://www.aasf.no/upload_images/F8583A6926AB4D4493D1008558E37E87.gif "Kapsejladsbaner")

Ved en given kapsejlads benyttes en op/ned bane hvor afstanden mellem mærke 1 og 2 er 0,8 Nm. Afstanden mellem start og mærke 2 er 0,1 Nm. Afstanden mellem mærke 1 og mål er 0,15 nm. Hvor lang er den givne bane i alt?

4.3: Ved en anden kapsejlads benyttes en trekantsbane bane hvor afstanden mellem mærke 1 og 2 er 1,0 Nm. Afstanden mellem start og mærke 2 er 0,25 Nm. Afstanden mellem mærke 1 og mål er 0,15 nm. Hvor lang er denne bane i alt?
